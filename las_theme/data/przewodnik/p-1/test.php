<?php
//
//  Przewodnik - Testowe ćwiczenie
//

?>

<p>Prawie każdy kto zaczyna naukę norweskiego ma taki pomysł, żeby pominąć naukę rodzajników. No bo co to właściwie jest ten rodzajnik: <i class="mark">en</i>, <i class="mark">ei</i>, <i class="mark">et</i>. Czy on coś znaczy? Na przykłąd w słowie <i class="mark">en vei</i>. Jeśli powiem samo <i class="mark">vei</i> to przecież każdy zrozumie, że to droga. Wydaje się, że wtedy szybciej nauczymy się słów bez rodzajnika. </p>

<p>usisz jednak wiedzieć, że jeśli nie znasz rodzajnika, to nie znasz do końca słowa. I już na samym początku drogi zgubisz się w lesie. A później zniechęcisz do norweskiego. </p>

<p>Ale czy to słychać, kiedy pominiesz rodzajnik w zdaniu, albo zamienisz go na inny?</p>

<p>Oczywiście i to od razu.</p>

<p>Jeśli powiesz <i class="mark">et fyr</i> to znaczy latarnia morska, a jeśli zmienisz rodzajnik na <i class="mark">en</i> będzie znaczyło facet. </p>

<dl class="dl-eg przewodnik-eg">
  <dt>et fyr</dt>
  <dd>latarnia</dd>

  <dt>en fyr</dt>
  <dd>facet</dd>
</dl>



<p>Ale to nie wszystko.</p>

<p>Bo wyobraź sobie obcokrajowca, który uczy się polskiego. Wybieracie się razem na spacer do lasu i on nagle mówi: <q>Jaka ładna drzewo!</q></p>

<p>Co pomyślisz? No spoko, przecież się uczy. Rozumiem. Ale błąd zauważysz natychmiast.</p>

<p>A po chwili powie: <q>Wielkie niedźwiedź nadchodzi!</q></p>

<p>Może chciał powiedzieć: wielki niedźwiedź. A może wielka niedźwiedzica. Cokolwiek. Ludzie są z reguły życzliwi. Poprawią albo nie. Ale zawsze słyszą. I założę się, że ty nie chcesz tak mówić.</p>

<p>A żeby tworzyć takie frazy po norwesku będzie Ci potrzebny rodzajnik.</p>

<p>Uczysz się od razu z rodzajnikiem, bo nie ma nic gorszego niż później douczanie się ich. To tak jak nauka dwa razy tego samego słowa. Nikt nie ma na to ochoty.</p>

<p>Są tylko trzy: <i class="mark">en</i>, <i class="mark">ei</i>, <i class="mark">et.</i> Wszystkie rzeczowniki, które poznasz w lesie będą podane z rodzajnikiem.</p>

<p>Dlatego słowa zapamiętujesz razem z nimi: </p>

<dl class="dl-eg przewodnik-eg">
  <dt>en tur</dt>
  <dd>wycieczka</dd>

  <dt>ei hytte</dt>
  <dd>domek letniskowy, chatka</dd>

  <dt>et fjell</dt>
  <dd>góra</dd>
</dl>

<p>Rodzajniki świadczą o tym, czy słowo jest rodzaju męskiego, żeńskiego czy nijakiego.</p>

<p>Musisz jeszcze wiedzieć, że rodzaje w języku polskim nie zgadzają się z norweskim np. po norwesku słońce jest rodzaju żeńskiego: <i class="mark">ei sol</i>, natomiast po polsku nijakiego: to słońce, a nie ta słońce.</p>

<p>No tak, ale dzieci przecież nie uczą się z rodzajnikiem? To prawda. A skąd Ty wiesz, że po polsku jest: ten dom, a nie ta dom? Bo rodzice, nauczyciele i babcia poprawiali Cię na każdym kroku. Przez wiele lat słyszałeś poprawne formy.</p>

<p>I w dodatku tego jest tak dużo...</p>

<p>Dzieciom to zajęło kilka albo kilkanaście lat, żeby mówić bezbłędnie.</p>

<p>A najgorsze, że nie masz norweskich rodziców, którzy będą Cię wspierali, poprawiali, pomagali przez kilkanaście lat z norweskim.</p>


<p>Ale my też nie mamy. I wiemy jak przez to przejść, bo tak samo jak Ty zaczęliśmy uczyć się norweskiego jako dorośli. </p>

<p>Dlatego zapamiętaj dziś jedną rzecz: żeby każdego rzeczownika uczyć się razem z rodzajnikiem.</p>